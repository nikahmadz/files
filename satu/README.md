## EXT. DERMAGA - DAY

Suasana sibuk di Dermaga, tengah hari, orang sibuk berjual beli, suasana bising, kapal bakal berlabuh jeritan nakhoda kedengaran sayup sayup.

Mak Jemah sedang berniaga kuih dengan dua bakul berat miliknya. Dan dulang penuh kuih di junjung di kepala.

MAK JEMAH
Kuih kuih! Pau Suri, Keria, Ondeh ondeh.

Mak Jemah lalu depan PENIAGA KAIN;

PENIAGA KAIN
Berniaga seorang je ke mak jemah?
Mana anak Mak Jemah yang lawa tu?

Timah datang dari sebelah, geram nampak jelas sedang mengeluh.

TIMAH
Kenapa banyak sangat kuih hari ni mak?
Selalu tak banyak macam ni.

Timah letak dua bakul di lantai sambil mencebik muka.

MAK JEMAH
Mak rasa hari ini ramai orang di pelabuhan.

TIMAH
Timah tengok macam biasa aje mak.

MAK JEMAH
Bakul tu jangan letak di tepi jalan Timah, nanti tumpah kuih-kuih mak tu.

Tiba tiba semboyan diraja berkumandang, semua orang terpinga-pinga.

PENIAGA KAIN
Eh! dua kali tu mak jemah. Raja Marzuki datang lah..

Mak Jemah, Timah, dan semua orang terkejut, semua orang berhenti bekerja. Orang ramai berpusu-pusu ke arah dermaga. Sekelip mata, bakul di lantai ditendang oleh orang ramai yang sedang berlari lari ke arah Kapal Raja Marzuki.

## INT. KAPAL RAJA MARZUKI - DAY

Nakhoda kapal memberi arahan untuk berlabuh. Raja Marzuki berdiri segak dari atas kapal melihat ke arah jeti. Jeti penuh dengan orang ramai tercengang-cengang melihat ke arah raja.

Nakhoda kapal datang menghadap RM

NAKHODA
Ampun Tuanku, kapal kita sudah tiba di pelabuhan Muar.

RAJA MARZUKI
Berapa lama kita di sini?

NAKHODA
Ampun Tuanku, tidak lama tuanku.

Raja Marzuki berdiam diri seketika. Kemudian memanggil nakhoda.

RAJA MARZUKI
Demak ada di sini?

## EXT. DERMAGA - DAY

Mak Jemah sedang tolong Timah kutip kuih yang bertaburan di lantai pelabuhan. Demak datang menolong sambil tersipu sipu menjeling ke arah Timah. Demak yang berbaju nipis nampak sasa perkasa. Demak bantu Timah pikul bakul kuihnya ke tempat jualan.

MAK JEMAH
Terima kasihlah Demak oi...  
Kau ni kerja bagus, sopan santun pula tu...  
Bila nak masuk meminang Timah? Asik bercinta je...

DEMAK
Saya dah sedia Mak Jemah. Timah ni ha.. acuh tak acuh..

Timah cuba tukar topik tiba tiba.

TIMAH
Eh! Kau tak pergi sambut Raja Marzuki datang ke Demak?

Demak nampak terkejut, lalu tergesa gesa ke arah Kapal.
