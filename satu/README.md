# EXT. DERMAGA - DAY

Suasana sibuk di Dermaga, tengah hari, orang sibuk berjual beli, bising, kapal bakal berlabuh jeritan nakhoda kedengaran sayup sayup.

Mak Jemah sedang berniaga kuih dengan dua bakul berat miliknya. Dan dulang junjung di atas kepala.

MAK JEMAH
Kuih kuih! Pau Suri, Keria, Ondeh ondeh.

Mak Jemah lalu depan PENIAGA KAIN;

PENIAGA KAIN
Berniaga seorang je ke mak jemah?
Mana anak Mak Jemah yang lawa tu?

MAK JEMAH
Ha tu panjang umur

Timah datang dari sebelah, geram nampak jelas sedang mengeluh.

TIMAH
Kenapa banyak sangat kuih hari ni mak?
Selalu tak banyak macam ni.
Penat mak!

Timah letak dua bakul di lantai sambil mencebik muka.

MAK JEMAH
Mak rasa hari ini ramai orang di pelabuhan.

TIMAH
Timah tengok macam biasa aje mak.

MAK JEMAH
Bakul tu jangan letak di tepi jalan Timah, nanti tumpah kuih-kuih mak tu.

Tiba tiba semboyan diraja berkumandang, semua orang terpinga-pinga.

PENIAGA KAIN
Eh! dua kali tu mak jemah. Raja Marzuki tu..

Mak Jemah, Timah, dan semua orang terkejut, orang ramai berpusu-pusu ke arah dermaga. Sekelip mata, bakul di lantai ditendang oleh orang ramai yang berlari ke arah Kapal Raja.
