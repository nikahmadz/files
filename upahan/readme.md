Upahan
{: .hero.my-6.py-6.text-center.text-green }

```yml
Judul: Upahan  
Penulis: Fadhli Wahab & Ahmad  
Kategori: Novel  
Jumlah Bab: 40  
Tema: Pembalasan, Keadilan, dan Keharmonian Sejagat  
Genre: Aksi  
Bahasa: Bahasa Melayu  
Tarikh Terbit: Apr 8, 2022, 6:09 AM GMT+8
```

## PENGENALAN
Sebuah novel aksi fiksyen berinspirasikan filem-filem kongsi gelap Hong Kong dan mafia Amerika Syarikat.  Menceritakan kisah mengenai seorang pembunuh upahan yang telah bertindak di luar jangkaan demi melepaskan dirinya dari perangkap sekaligus membersihkan namanya dari rekod pihak berkuasa.

## MESEJ
Tiada yang boleh dipercayai.

## LOGLINE
Gee yang diperangkap Tiger kerana tidak membunuh sasarannya berjaya melepaskan diri dan membuktikan dirinya tidak bersalah.

## TAGLINE
Suatu petang di Kuala Lumpur.

## SINOPSIS RINGKAS
Kematian **Kong**, ketua kumpulan **Bintang Merah** dipercayai didalangi oleh **Poison** yang mengetuai kumpulan **Kuda Besi**.  Bagi menuntut bela atas kematian bapanya, **Tiger** telah mendapatkan khidmat **Gee**, seorang pembunuh upahan yang hebat dari luar kota untuk membunuh seluruh ahli keluarga Poison.  Namun, Gee dituduh melepaskan **Jenny**, anak perempuan Poison.  Maka Tiger telah membuat keputusan untuk mengenakan Gee sebagai balasan atas kegagalannya melaksanakan tugas.  Gee telah diperangkap supaya menjadi buruan **pihak berkuasa**.  Dalam usaha melepaskan diri dari perangkap Tiger, Gee telah bertemu dengan **Selina**, bekas pegawai risikan **APN (Agensi Perisikan Negara)** yang sedang melarikan diri dari buruan ketua jabatannya, Agen **Malik**.  Setelah mereka berkenalan, Gee dan Selina mula berpakat untuk memulihkan keadaan.

## SINOPSIS

### LATAR BELAKANG
Kedudukan kumpulan **Bintang Merah** sudah tercabar sejak awal lagi dengan pengaruh kumpulan **Kuda Besi** yang semakin kuat.  Bilangan ahli kumpulan Kuda Besi yang diketuai oleh **Poison** saban tahun semakin bertambah.  **Kong** sebagai ketua kumpulan Bintang Merah yang sudah lama menjaga kawasan itu tidak mahu kumpulan baru itu mendahuluinya.  Kong bertindak melancarkan perang saraf dengan merendah-rendahkan dan memperlecehkan Poison dengan tujuan melemahkan pengaruhnya.

Poison tidak berpuas hati apabila Kong serta ahli kumpulannya terus menerus menghina keluarga serta keturunannya serta memandang rendah kebolehannya memimpin.  Kerana maruah keluarga yang tercalar dan ego yang tercabar, Poison memilih untuk menamatkan nyawa Kong.  Kematian Kong telah mencetuskan sengketa antara dua kumpulan kongsi gelap itu.  **Tiger**, anak sulung Kong memberontak mahu menuntut bela di atas kematian bapanya.  Tiger telah beberapa kali menyerang Poison namun gagal membalas dendam.  Dia akhirnya mendapatkan khidmat pembunuh upahan yang handal lagi terkenal untuk melampiaskan dendamnya.

Orang itu hampir tiada nama, namun dikalangan mereka dia dikenal sebagai **Gee**.  Tiger telah menawarkan sejumlah wang yang besar berjumlah RM3.6 juta untuk menamatkan riwayat seluruh ahli keluarga Poison serta konco-konconya.  Setelah mereka bertemu, Gee telah menerima tawaran itu.  Selang beberapa hari, kecoh di dada akhbar dan internet mengenai kematian keluarga Poison serta konco-konconya.  Namun, setelah itu Tiger sengaja membatalkan perjanjiannya dengan Gee.  Tiger menuduh Gee tidak menepati janji.  Dalam seketika Tiger merubah corak permainannya dan menjadikan Gee sebagai sasaran.

### KONFLIK 1
Rupa-rupanya, sejak mula lagi Tiger sudah merancang untuk mengenakan Gee.  Tiger telah mengarahkan ahli kumpulan Bintang Merah supaya membunuh Gee sebaik sahaja keluarga Poison terbunuh.  Malah, Tiger turut mengajak kumpulan **Mawar Putih** untuk berkomplot dan terlibat sama.  Tiger mendakwa kononnya Gee gagal membunuh **Jenny**, anak perempuan Poison, justeru menafikan bayaran yang dijanjikannya kepada Gee.

Tiger telah mendedahkan operasi Gee kepada **pihak berkuasa**.  Sungguhpun berang dengan tindakan Tiger, tetapi Gee dalam bahaya dan perlu pantas menyelamatkan diri dan membersihkan namanya dari rekod pihak berkuasa.  Sekelip mata, hidup Gee bagai tikus dihambat kucing.  Dia tidak dapat kemana mana.  Sedikit pun tidak dapat menonjolkan diri.  Setiap gerak-gerinya diekori pihak berkuasa dan ahli kumpulan kedua-dua kumpulan pengganas itu.  Gee mesti menyelesaikan masalah ini segera sebelum dia terjerat lalu ditangkap.

### KONFLIK 2 (PUNCAK)
Gee bertemu **Selina** buat pertama kali ketika dia sedang mengintip gerak-geri Tiger dalam usaha membunuhnya.  Selina yang  merupakan bekas perisik APN (Agensi Perisikan Negara), ketika itu sedang melarikan diri dari diburu agensinya.  Dia telah dipecat setelah dikhianati oleh ketua jabatannya, Agen **Malik**.  Gee dan Selina telah berpakat untuk menyelesaikan masalah yang dihadapi mereka bersama.  Kesudahan mereka semua kini bergantung kepada tindak-tanduk Gee dan Selina.

### KONFLIK 3
Tiger yang semakin terdesak mula membocorkan setiap pergerakan Gee kepada pihak berkuasa.  Tiger mahu Gee segera tertangkap dan mati di tali gantung.  Gee berusaha gigih untuk keluar dari perhatian pihak berkuasa serta cengkaman ahli-ahli kumpulan Bintang Merah.  Gee perlu mengalihkan perhatian mereka dan menyabitkan kes pembunuhan keluarga Poison dan ahli kumpulannya terhadap Bintang Merah.

### PENYELESAIAN
Selina terbunuh ketika dia dan Gee sedang berusaha membongkar kegiatan jenayah Bintang Merah.  Gee berjaya mendapatkan bukti-bukti perancangan jenayah Bintang Merah.  Kumpulan kongsi gelap itu akhirnya tumpas di tangan pihak berkuasa.  Gee yang terdesak telah menjadikan maklumat tersebut sebagai sandaran dalam membela diri.  Pihak berkuasa bersetuju untuk melindungi Gee di mahkamah sebagai pemberi maklumat.  Hukuman ke atas Gee telah diringankan.  Dia dijatuhkan hukuman penjara seumur hidup.

<div style="margin-top:4rem"></div>

> TAMAT
{: .bg-secondary.text-grey.text-center }

## WATAK-WATAK UTAMA
- Tiger - (anak sulung lelaki Kong)
- Gee - (Gee Han / Xi Han - pembunuh upahan)
- Selina - (bekas perisik APN)
- Malik - (bekas ketua Selina)

## WATAK-WATAK SAMPINGAN
- Kong - (Kuan Kong, Ketua kumpulan Bintang Merah)
- Poison - (Ketua kumpulan Kuda Besi)
- Jenny - (anak perempuan Poison)

- (tiada dalam sinopsis)
    - Season
    - Silmi
    - Jep
    - Datoâ€™ Abdullah Khan

<div style="margin-top:4rem"></div>

***

[clips](./clips)

<div style="margin-top:4rem"></div>
<style>
.markdown-body h3{ color:seagreen }
.markdown-body p{ text-indent:4rem;margin-bottom:16px; }
</style>
