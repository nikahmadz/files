---
title: Upahan
---

## FORMAT
```yml
Judul: Upahan  
Penulis: Fadhli Wahab  
Kategori: Novel  
Jumlah Bab: 40  
Tema: Pembalasan, Keadilan, dan Keharmonian Sejagat  
Genre: Aksi  
Bahasa: Bahasa Melayu  
```

## PENGENALAN

Sebuah novel aksi fiksyen berinspirasikan filem-filem kongsi gelap Hong Kong dan mafia Amerika Syarikat.  Menceritakan kisah mengenai seorang pembunuh upahan yang telah bertindak di luar jangka demi melepaskan dirinya dari perangkap sekali gus membersihkan namanya dari rekod pihak berkuasa.

## MESEJ
Kebanyakan orang tidak boleh dipercayai.

## LOGLINE
Ghaz perlu membuktikan dirinya tidak bersalah dan melepaskan dirinya dari cengkaman Tiger setelah melepaskan salah satu dari sasarannya.

## TAGLINE
Menggamit senja di Kuala Lumpur.

## SINOPSIS RINGKAS

Akibat perebutan kuasa, Poison yang merupakan ketua kumpulan Kuda Padi telah mengarahkan Kong di bunuh.  Kematian Kong yang merupakan ketua kumpulan Tanah Merah telah mencetuskan pemberontakan oleh anak sulungnya, Tiger.  Bagi menuntut bela atas kematian bapanya, Tiger telah mendapatkan khidmat Ghaz yang ketika itu tersohor sebagai pembunuh upahan yang hebat di luar kota untuk membunuh seluruh ahli keluarga Poison yang disyaki dalang pembunuhan bapanya.  Namun, Ghaz tidak membunuh Jenny, anak tunggal Poison.  Tiger telah membuat keputusan untuk mengenakan Ghaz sebagai balasan atas kegagalannya melaksanakan tugas.  Ghaz telah diperangkap supaya menjadi buruan pihak berkuasa.  Dalam usaha melepaskan diri dari perangkap Tiger, Ghaz telah bertemu dengan Selina, bekas pegawai APN (Agensi Perisikan Negara).  Ghaz dan Selina berpakat untuk memulihkan keadaan.

## SINOPSIS

###### Latar Belakang

Kedudukan Kong sebagai penguasa wilayah Tanah Merah mula tercabar oleh kemunculan Kuda Padi, kumpulan kongsi gelap baru yang diketuai oleh Poison.  Keputusan Poison untuk membunuh Kong menyemarakkan lagi persengketaan antara dua kelompok itu.  Poison tidak berpuas hati apabila Kong serta ahli kumpulannya mula menghina keturunannya dan memandang rendah kebolehannya memimpin.  Kerana maruah keluarga yang tercalar dan ego yang tercabar, Poison memilih untuk menamatkan nyawa Kong.  Kematian Kong mencetuskan pemberontakan oleh anak sulungnya, Tiger yang mahu menuntut bela di atas kematian bapanya itu.

Ghaz yang merupakan seorang pembunuh upahan yang handal diarahkan untuk melakukan tugasan ini. Wang tunai berjumlah RM3.6 juta menjadi pertaruhan. Pembunuh-pembunuh bapa Ghaz berjaya dibunuh. Namun, segala perjanjian dibatalkan dan corak permainan berubah menjadikan Ghaz sebagai sasaran seterusnya.

## KONFLIK 1
Ghaz menjadi buruan kumpulan kongsi gelap Tanah Merah dan Mawar Putih setelah menyelesaikan tugasan yang diarahkan oleh Tiger. Setelah dibelot oleh Tiger kerana tidak mahu membunuh anak kepada ketua kongsi gelap Kuda Padi di atas pembunuhan bapa Tiger, Ghaz hidup bagaikan pelarian di Kuala Lumpur dan tidak dapat pulang ke kampung halaman yang lebih selamat kerana setiap gerak gerinya diekori oleh ahli-ahli kedua-dua kumpulan itu. Kini, terpulang kepada Ghaz untuk menyelesaikan isu ini dan menyelamatkan diri sekali gus membersihkan reputasi dan nama baiknya.

## KONFLIK 2
Ghaz mula berkenalan dengan Selina setelah mencuba untuk membunuh Tiger demi membersihkan namanya. Selina yang merupakan seorang perisik di bawah Agensi Perisikan Malaysia dikhianati oleh Ejen Malik yang merupakan bos kepada Selina, terpaksa bersama dengan Ghaz menyelesaikan isu-isu mereka dengan Tanah Merah dan Agensi Perisikan Malaysia. Kini, terpulang kepada mereka untuk menyelesaikan isu-isu ini.

## KONFLIK 3
Ghaz juga menjadi buruan polis kerana semua rekod-rekod Ghaz disalurkan kepada pihak polis oleh Tiger kerana mahukan Ghaz meringkuk di dalam penjara. Ghaz perlu berusaha membuktikan dia bukanlah orang yang bertanggungjawab di atas semua kesalahan-kesalahan itu sekali gus melepaskan tengkuknya dari ditangkap polis. Kini, terpulang kepada Ghaz untuk melepaskan diri.

## PENYELESAIAN
Ghaz menuntut bela di atas kematian anak ketua kongsi gelap Kuda Padi. Ghaz juga berjaya mendapatkan data-data jenayah Tanah Merah sebagai perlindungan diri dan menyalurkan maklumat itu kepada pihak polis kerana terdesak mengakibatkan sindiket itu tumpas dan Ghaz dijatuhkan hukuman penjara seumur hidup. Selina dibunuh oleh saki-baki ahli kumpulan Tanah Merah.

> TAMAT

## WATAK-WATAK UTAMA
Ghaz - (Gee Han)
Selina
Tiger
Ejen Malik

## WATAK-WATAK SAMPINGAN
Poison
Jenny
Season
Kong - (Kuan Kong)
Silmi
Jep
Datoâ€™ Abdullah Khan

<div style="margin-top:4rem"></div>

***

[clips](./clips)

<div style="margin-top:4rem"></div>
